<html>

<head>
<meta http-equiv="Content-Type"
content="text/html; charset=iso-8859-1">
<meta name="GENERATOR" content="Microsoft FrontPage Express 2.0">
<title>Ekhagastiftelsen</title>
</head>

<body bgcolor="#B7FDF4">

<p align="center"><font size="6" face="Arial">Välkommen till
Ekhagastiftelsen</font></p>

<hr width="80%">
<!--  -->
<table border="0">
    <tr>
   <!-- <td valign="top"><img src="file:///C:/html/SASV.JPG"
        width="232" height="220"><p align="center"><font
        face="Arial">EKHAGASTIFTELSEN<br>-->
        <td valign="top"><img src="SASV.JPG"
        width="232" height="220"><p align="center"><font
        face="Arial">EKHAGASTIFTELSEN<br>
        Kungsgatan 18<br>
        111 35 STOCKHOLM<br>
        Tel 08-22 30 01<br>
        Fax 08-21 83 76<br>
        </font>
		<!-- <a href="mailto:info@ekhagastiftelsen.a.se"><font
        face="Arial">info@ekhagastiftelsen.a.se</font></a></p> -->
        </td>
        <td>&nbsp;</td>
        <td><font size="4" face="Arial">En presentation av
        stiftelsen och dess ändamål<br>
        </font><dl>
            <dd><font face="Arial">Genom en stiftelseurkund den 1
                december 1944 bildade ingenjören Gösta
                Videgård en stiftelse, kallad Ekhagastiftelsen,
                till vilken han donerade största delen av sin
                förmögenhet.<br>
                <br>
                </font></dd>
            <dt><font size="4" face="Arial">Gösta Videgård<br>
                </font></dt>
            <dd><font face="Arial">Gösta Videgård var född år
                1893. Han var byggnadsingenjör och bedrev under
                1930- och 1940-talen en mycket framgångsrik
                byggnadsverksamhet i Stockholm. Efter år 1948
                ägnade Videgård sig till övervägande del åt
                affärsverksamhet. Han var en av de första inom
                landet, som insåg kylteknikens möjligheter. Bl
                a bedrev han rederirörelse med kylfartyg. År
                1952 avled Gösta Videgård under en affärsresa
                i utlandet.<br>
                <br>
                I sin personliga livsföring ägnade Gösta
                Videgård stort intresse åt &quot;det naturliga
                sättet att sköta sig och sin föda&quot;. Hans
                livsföring präglades av en kärlek till naturen
                och till det som enligt hans uppfattning var
                naturligt och naturenligt. Personligen hade han
                enkla levnadsvanor, använde i viss utsträckning
                vegetarisk kost och ägnade sig gärna åt
                segling, skidåkning och annan sport och
                friluftsliv. Hans strävan efter en sund och
                hälsosam livsföring kan i viss mån ha
                sammanhängt med att han alltsedan ungdomen hade
                ganska svag hälsa och drabbades av många
                sjukdomar. När det gällde behandling av dessa
                sjukdomar kom hans tilltro till naturliga
                mediciner i förhållande till gängse mediciner
                till synes. Hans starka tro på naturen och dess
                förmåga att bota och ge sunda produkter
                medförde att han på jordbrukets område kom att
                intressera sig för naturenliga metoder, främst
                den biodynamiska. På det medicinska området
                fäste han sig särskilt för de
                behandlingsmetoder - baserade på naturläkekost
                - som tillämpades bl a vid kuranstalten
                Cademario i Schweiz.<br>
                <br>
                </font></dd>
            <dt><font size="4" face="Arial">Stiftelsens allmänna
                mål</font><font face="Arial"><br>
                </font></dt>
            <dd><font face="Arial">Stiftelsens tillgångar är
                fördelade på två fonder. Avkastningen av en av
                dem, Helmershusfonden, skall användas för
                allmännyttiga ändamål, vilka i stiftelsens
                stadgar (§1) angivits på följande sätt:
                &quot;Stiftelsen har till ändamål att upprätta
                eller understödja redan befintliga
                allmännyttiga inrättningar samt stödja
                upptäckter, uppfinningar och erfarenheter ,
                vilka äro ägnade att förbättra människans
                tillvaro och livsföring, särskilt i de delar
                som nedan sägs.<br>
                Stiftelsen må i första hand stödja upptäckter
                avseende utnyttjandet av naturkrafterna, så att
                dessa på allt bättre sätt kunna nyttiggöras
                för mänskligheten och då särskilt genom
                åvägabringande av ökad folkhälsa.<br>
                Stiftelsen bör för ändamål, som nu är sagt,
                söka genom förvärv av jordegendomar för
                forskare möjliggöra studier och experiment i
                och för framställandet av bättre födoämnen
                eller genom upprättandet av laboratorier bereda
                forskare och uppfinnare sådan möjlighet&quot;.<br>
                <br>
                </font></dd>
            <dt><font size="4" face="Arial">Särskilda uppgifter</font><font
                face="Arial"><br>
                </font></dt>
            <dd><font face="Arial">I enlighet med Gösta
                Videgårds önskan och mot bakgrund av hans
                intresseinriktning stöder stiftelsen
                företrädesvis vissa speciella
                forskningsområden.<br>
                </font></dd>
            <dd><font face="Arial">På JORDBRUKSOMRÅDET stöder
                stiftelsen forskning angående förbättring och
                vidareutveckling av ekologiskt väl anpassade
                odlingssystem, där man ersätter de kemiska
                medlen för gödsling, växtskydd och
                tillväxtreglering med produktionsbefrämjande
                åtgärder av ekologisk och biologisk art.
                Härvid bör målet vara inriktat på produktion
                av kvalitativt högvärdiga baslivsmedel, som är
                väl ägnade att befordra människans hälsa och
                sunda utveckling. Även forskning beträffande
                beredning och förvaring av livsmedel medelst
                naturlig teknik kan stödjas.<br>
                </font></dd>
            <dd><font face="Arial">På det MEDICINSKA OMRÅDET
                stöder stiftelsen forskning avseende
                förbättring och vidareutveckling av sådana
                läkemetoder, som i sig är naturliga och ägnade
                att på ett naturligt sätt befrämja människans
                inneboende förmåga till självläkning.
                Helhetssynen på den mänskliga hälsan, där
                inte enbart läkemedlens utan även födans och
                miljöns inverkan på allmäntillståndet
                beaktas, är härvid av stor betydelse. Forskning
                rörande livsföringen och miljöns betydelse
                för hälsotillståndet är också föremål för
                stiftelsens stöd.<br>
                <br>
                Fördelning av anslagsmedel sker efter ansökan
                hos stiftelsen. Ansökan skall innehålla kort
                beskrivning av projektet, dess mål, tidsplan med
                etappmål, budget, finansiering, samt hur
                resultatet kommer att redovisas.<br>
                </font></dd>
        </dl>
        </td>
    </tr>
</table>
</body>
</html>
